במדריך זה נלמד כיצד להשתמש במערכת בכדי להנגיש גרפים לאנשים עם לקויות ראייה ועיוורון המסתייעים בתוכנות קוראות מסך ובצגי ברייל.

לדוגמה, באמצעות המערכת ניתן להבין נתוני מניות בכלל ואת נקודות הזמן בהם חלו ירידות משמעותיות או זינוק במניות. דוגמה נוספת ופופולארית בימים אלו של התפרצות נגיף הקורונה, היא ביכולת להבין את הנתונים הגראפיים הויזואליים המתעדכנים מידי יום - בתקווה שמאמצים משותפים יביאו לשיטוח העקומה.

במדריך זה תתנסו בהנגשת גרף לדוגמה בשלושה שלבים.

את ההתנסות יש לבצע בשלב זה עם קורא המסך והדפדפן המועדפים עליכם בסביבת Windows.

## שלב 1

 * [הורידו למחשב את גיליון הנתונים בקובץ אקסל](http://accessiblegraphs.org/assets/tutorial_data_he.xlsx)
 * העתיקו את שתי העמודות הראשונות, שהן בנות12 שורות.

## שלב 2
 * בכדי להנגיש את הנתונים, היכנסו ליישום [Builder - Accessible Graphs](https://accessiblegraphs.org/builder/index.html)
 * הדביקו את הנתונים שהעתקתם מגיליון האקסל בתיבת העריכה הראשונה ביישום (ע"י צירוף המקשים Ctrl + V או בדרך אחרת המוכרת לכם) ולאחר מכן לחצו על מקש ה TAB
 * אם הנתונים הודבקו כהלכה, קוראי המסכים התומכים יציינו שהנתונים הועתקו בהצלחה 
 * תנו תיאור לגרף שאתם עומדים ליצור, "אחוז הימים שצפוי לרדת בהם גשם בכל אחד מחודשי השנה" ע"י הדבקת הטקסט הנ"ל בשדה התיאור
 * מכאן ניתן להמשיך ולנווט אל כפתור ה View  בכדי להפיק את הגרף המונגש

  הערה: בשלב ההתנסות הראשונית, נדלג על תכונות מתקדמות יותר.

## שלב 3
[הגעתם לעמוד הצגת הגרף המונגש](https://accessiblegraphs.org/view/index.html?data=%D7%99%D7%A0%D7%95%D7%90%D7%A8%09%D7%A4%D7%91%D7%A8%D7%95%D7%90%D7%A8%09%D7%9E%D7%A8%D7%A5%09%D7%90%D7%A4%D7%A8%D7%99%D7%9C%09%D7%9E%D7%90%D7%99%09%D7%99%D7%95%D7%A0%D7%99%09%D7%99%D7%95%D7%9C%D7%99%09%D7%90%D7%95%D7%92%D7%95%D7%A1%D7%98%09%D7%A1%D7%A4%D7%98%D7%9E%D7%91%D7%A8%09%D7%90%D7%95%D7%A7%D7%98%D7%95%D7%91%D7%A8%09%D7%A0%D7%95%D7%91%D7%9E%D7%91%D7%A8%09%D7%93%D7%A6%D7%9E%D7%91%D7%A8%0D%0A90%0995%0970%0940%0920%095%090%090%0910%0930%0940%0950&description=%D7%90%D7%97%D7%95%D7%96%20%D7%94%D7%99%D7%9E%D7%99%D7%9D%20%D7%A9%D7%A6%D7%A4%D7%95%D7%99%20%D7%9C%D7%A8%D7%93%D7%AA%20%D7%91%D7%94%D7%9D%20%D7%92%D7%A9%D7%9D%20%D7%91%D7%9B%D7%9C%20%D7%90%D7%97%D7%93%20%D7%9E%D7%97%D7%95%D7%93%D7%A9%D7%99%20%D7%94%D7%A9%D7%A0%D7%94&minValue=0&maxValue=95&instrumentType=synthesizer&ttsName=noTts)

### ניווט בגרף עם תוכנה קוראת מסך
 * באמצעות מקשי החיצים ימינה ושמאלה ניתן לעבור על הנתונים בציר ה X בגרף. המידע יוצג בשלושה ערוצים - ברייל, צלילים ודיבור.

 * עבור כל נתון מספרי שיוקרא, ניתן ללחוץ על מקש הרווח בכדי לשמוע מידע נוסף.

### ניווט בגרף על צג הברייל
 * החלק השמאלי בצג הברייל (תאים 1 עד 29) מציגים מבט על על הגרף. חלק זה הוא סטטי.

 * התא ה 30 הוא מעין מחיצה בין החלק הסטטי לדינמי.

 * החלק הימני (תאים 31 עד 40) מציג את הנתון תחת הסמן בחלק השמאלי ברמת דיוק יותר גבוהה. אפשר לחשוב על החלק הימני כאזור בו מוצג הערך שמתחת לסמן באופן מוגדל.

אנו מודים לך על שיתוף הפעולה בהתנסות במערכת Accessible Graphs.

[נודה לך על משוב קצר בטופס מקוון ואנונימי](https://docs.google.com/forms/d/e/1FAIpQLSfaYX_axRDfrM_BCRNiwsQMA5PHyPG_gkLeUyNZJXCSdbCILg/viewform)

למידע נוסף על השימוש בברייל במערכת Accessible Graphs בקרו [במדריך המורחב](tutorial_braille_he.html)