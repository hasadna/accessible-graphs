## הקדמה
ברוכים הבאים לעמוד תרגול שימוש במערכת Accessible Graphs המיועדת להנגשת גרפים לאנשים עם לקויות ראייה ועיוורון המסתייעים בתוכנות קוראות מסך ובצגי ברייל.
בעמוד זה, נכיר את אופן השימוש במערכת באמצעות צג ברייל המשפר ומייעל את חווית השימוש בקריאת גרפים מונגשים.

לפני שנמשיך אנא וודאו כי
* צג הברייל מחובר למחשב 
* התוכנה קוראת המסך שברשותכם מוגדרת לעבודה עם צג הברייל

---

## שיטת הייצוג בברייל 
בואו ננסה להבין ביחד איך אנחנו משתמשים בברייל במערכת.
אז כך, אנחנו משתמשים בברייל בשיטה לא טיפוסית בכלל. כדי לתת לכם טעימה ראשונה לאיך אנחנו משתמשים בברייל ובצג הברייל במערכת שלנו, בואו "נסתכל" על הצורה הבאה שאנחנו מציירים על צג הברייל:

⠊⠉⠑⢄⣀⡠⠊⠉⠑⢄⣀⡠⠊

אז אנחנו רואים גל שעולה ויורד, עולה ויורד עוד ועוד פעם, וכן הלאה… ראיתם איך השתמשנו בברייל כדי לצייר משהו? אז התווים האלה אינם מייצגים טקסט כמו שעושים בדרך כלל, אלא הם מייצגים ציור בעצם. אנחנו הולכים להשתמש בצג הברייל כמעין לוח ציור, שעליו נצייר את הויזואליזציות שלנו.

---

## ייצוג המספרים 1 עד 4 על צג הברייל
אחרי שקיבלנו טעימה ראשונה לאיך אנחנו משתמשים בברייל באופן כללי במערכת, בואו נצלול יותר עמוק לאיך בדיוק אנחנו משתמשים בברייל לייצוג מידע נומרי.
כמו שאתם אולי כבר יודעים, הרצון שלנו הוא לייצג מידע נומרי באמצעות ברייל, דיבור, וצלילים.
בתרגול זה נתמקד רק באיך אנחנו משתמשים בברייל לשם מטרה זו.
בואו נתחיל עם דוגמה פשוטה יחסית: נניח כי נרצה לייצג את המידע הבא בברייל, כאשר משתמשים בפסיק כדי להפריד בין המספרים השונים:
1, 2, 3, 4
לפי האלגוריתם שלנו, אנו ממפים כל מספר לצורת ברייל שונה כדלקמן: 

⣀ - הצורה הזו (נקודות 7 ו 8) מייצגת את הערך של 1

⠤ - הצורה הזו (נקודות 3 ו 6) מייצגת את הערך של 2

⠒ - הצורה הזו (נקודות 2 ו 5) מייצגת את הערך של 3

⠒ - הצורה הזו (נקודות 1 ו 4) מייצגת את הערך של 4

לכן, ייצוג הברייל שלנו של "1 2 3 4" יראה כדלקמן:
⣀⠤⠒⠉

---

## ייצוג המספרים 1, 2, 3, 4, 3, 2, 1
בואו נעבור עכשיו לדוגמה יותר מתקדמת: נניח עכשיו כי ברצוננו להציג את המידע הבא בברייל, כאשר המספרים מופרדים ע"י פסיק כמו תמיד:
1, 2, 3, 4, 3, 2, 1
לכן, לפי השיטה שתיארנו לעיל בשלב 2, נקבל את הייצוג הבא בברייל:

⣀⠤⠒⠉⠒⠤⣀

---

## ייצוג המספרים מ 1 עד 20
בואו עכשיו נדבר על מקרה יותר מעניין, שבו נרצה לייצג יותר מ 4 מספרים, 1 עד 20 ספציפית לפי הדוגמה שלנו:
1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20
אנו יודעים כבר איך למפות מספרים בין 1 ל 4, אבל איך צריך למפות מספרים מ 5 ומעלה? כמו שאתם יכולים לראות, אי אפשר להשתמש באותה שיטה מקודם, כי יש לנו יותר מ 4 ערכים.
בכדי לייצג מידע זה, אנו מחלקים את תחום הערכים מ 1 עד 20 ל 4 תתי תחומים שווים, כאשר כל תת תחום כזה מיוצג ע"י צורת ברייל שונה מבין 4 הצורות שדיברנו עליהן קודם. הייצוג נעשה כדלקמן:

⣀ - צורה זו תייצג ערכים בין 1 ל 5

⠤ - צורה זו תייצג ערכים בין 6 ל 10

⠒ - צורה זו תייצג ערכים בין 11 ל 15

⠉ - צורה זו תייצג ערכים בין 16 ל 20

לכן הייצוג שלנו בברייל יראה כדלקמן:

⣀⣀⣀⣀⣀⠤⠤⠤⠤⠤⠒⠒⠒⠒⠒⠉⠉⠉⠉⠉

---

## ייצוג מספרים רנדומליים בטווח של 1 עד 80
לאחר שצברנו ידע בסיסי לאיך אנחנו מייצגים מידע נומרי באמצעות שיטת הייצוג המיוחדת שלנו בברייל, בואו עכשיו נסתכל על מידע יותר מסובך שנרצה לייצג. מידע זה יכול לשמש לתיאור גרף מסוים למשל. 
נניח כרגע כי נרצה לייצג את המידע הבא, כאשר הנתונים מופרדים באמצעות פסיק כמו תמיד:
12, 31, 22, 5, 70, 62, 43, 55, 80, 25, 39, 1
תחילה נשים לב כי תחום הערכים שלנו הוא בין 1 ל 80, ולכן נחלקו ל 4 תת תחומים שווים כדלקמן:

* ⣀ צורה זו תייצג את כל הערכים מ 1 עד 20
* ⠤ צורה זו תייצג את כל הערכים מ 21 עד 40
* ⠒ צורה זו תייצג את כל הערכים מ 41 עד 60
* ⠉ צורה זו תייצג את כל הערכים מ 61 עד 80

הערך הראשון בדוגמה שלנו הוא 12. ערך זה נמצא בתת התחום הראשון, ולכן ניצגו ע"י צורת הברייל של תת תחום זה:

⣀

הערך השני הוא 31, הוא נמצא בתת התחום השני, ולכן נייצגו ע"י צורת הברייל של התחום השני. בואו נוסיף אותו לייצוג הברייל שלנו:

⣀⠤

הערך השלישי הוא 22, הוא מצוי גם בתת התחום השני. בואו נוסיף אותו גם:

⣀⠤⠤

לאחר מכן מגיעים ל5 , אשר נמצא בתת התחום הראשון, ולכן נקבל:

⣀⠤⠤⣀

הערך הבא הוא 70, שנמצא בתת התחום הרביעי:

⣀⠤⠤⣀⠉

סביר להניח כי בשלב זה כבר גיבשתם רעיון כללי לאיך עניינים אמורים להרגיש בייצוג הברייל שלנו. לכן, בואו עכשיו נראה איך הייצוג הסופי הזה נראה:

⣀⠤⠤⣀⠉⠉⠒⠒⠉⠤⠤⣀

לאחר שעברתם על הייצוג השלם בברייל של המידע הנומרי, האם אתם חושבים כי יש לכם את היכולת לקבל איזושהי הרגשה לאיך הגרף נראה? אנו חושבים כי אתם בעצם יכולים! 

---

## ייצוג מספרים שמתחילים מערך רנדומלי
בואו עכשיו נדבר על מקרה יותר מעניין שבו תחום הערכים לא מתחיל מ 1, אלא הוא מתחיל מערך שרירוטי אחר, נניח 1001. במקרה כזה, איך יראה ייצוג הברייל שלנו למידע זה? בואו למשל נניח כי נרצה לייצג את המספרים מ 1001 עד 1020, כלומר המספרים הבאים:
1001, 1002, 1003, 1004, 1005, 1006, 1007, 1008, 1009, 1010, 1011, 1012, 1013, 1014, 1015, 1016, 1017, 1018, 1019, 1020
כמו שעשינו קודם, אנו מחלקים את תחום הערכים ל 4 תתי תחומים שווים כלהלן:

* ⣀ צורה זו תייצג את כל הערכים מ 1001 עד 1005
* ⠤ צורה זו תייצג את כל הערכים מ 1006 עד 1010
* ⠒ צורה זו תייצג את כל הערכים מ 1011 עד 1015
* ⠉ צורה זו תייצג את כל הערכים מ 1016 עד 1020

כתוצאה מזה, הייצוג הסופי בברייל למידע זה יראה כך:

⣀⣀⣀⣀⣀⠤⠤⠤⠤⠤⠒⠒⠒⠒⠒⠉⠉⠉⠉⠉

שמתם לב כי הייצוג שלנו זהה לחלוטין לייצוג שראינו בשלב 4, כאשר הצגנו את המספרים 1 עד 20? ולכן אולי עכשיו אתם שואלים את עצמכם ובצדק: איך אני אמור להבחין בין שני המקרים? התשובה לזה היא פשוטה, בשימוש בברייל לא תוכלו להבחין! אבל בסיטואציות כאלה, יכולת הדיבור של המערכת נכנסת לתמונה, היא תעזור לכם לדעת את הערך המדויק שאתם רוצים לבחון.

---

## המלצות לשימוש בקוראי מסכים
* הגדרת קורא המסך כך שלא ימנע מפיצול מילים בברייל. בקורא המסך NVDA למשל, ניתן לבדוק אם פיצול מילים בצג הברייל מוגדר ע"י פתיחת תפריט NVDA > העדפות > הגדרות > ברייל, וביטול תיבת הסימון "הימנע מפיצול מילים ככל האפשר". הדבר חיוני מאוד כדי שברייל יעבוד כצפוי במערכת.
* בשלב זה לא מומלץ להשתמש במנועי הדיבור eSpeek ו Eloquence 
* בשלב זה, המערכת אינה ממוטבת לעבודה בסביבות מחשבי מק, iOS ואנדרואיד 
