אנו חיים בעולם ויזואלי, שבו נתונים ותכנים מוצגים באמצעות ממשקים גרפיים. הנתונים והתכנים מוצגים במגוון דרכים, ובמקרים רבים ניתן להנגיש תוכן ויזואלי כך שאנשים עם עיוורון יוכלו לקבל גישה לתוכן באמצעות תוכנות קוראי מסך וצגי ברייל. על אף ההתקדמות העצומה בהנגשת אתרי אינטרנט, אפליקציות סלולאריות, תוכנות מחשב ומסמכים דיגיטליים, תחום אחד עדיין נותר ללא מענה. הנגישות לנתונים כמותיים המוצגים בגרפים ובלוחות אינה קיימת עבור אנשים רבים עם לקות ראייה ועיוורון. 

מרבית הגרפים מוצגים כתמונות הכוללות את הנתונים על גבי הגרף. אף על-פי שניתן להוסיף טקסט חלופי לתמונות הגרף, במרבית המקרים הנתונים הנמסרים בטקסט החלופי אינם מספקים פירוט מלא של הגרף. כמו-כן, לא קל להבין את המגמות השונות המשתקפות בגרף, כגון ממוצע, ערך מינימלי, ערך מקסימלי ופרטים נוספים שניתן להבחין בהם באמצעות הראייה.

פרויקט ה-  Accessible Graphs  [accessiblegraphs.org](https://accessiblegraphs.org/) נועד להסיר מחסום זה על-ידי פיתוח מערכת ייעודית המותאמת לאנשים עם לקות ראייה ועיוורון, שגם תסייע לאנשים המתקשים בתפיסה או בהבנה של נתונים ויזואליים כגון גרפים וטבלאות. המערכת יכולה לסייע למשתמש על-ידי מתן דרך פשוטה יותר לצפות בגרפים, ובאותו הזמן לאפשר נגישות עבור משתמשי תוכנות קוראי מסך. 

## חוויית הגרף הנגיש

הגרף מונגש באמצעות ממשק משתמש פשוט המשלב דיבור, צלילים ומגע:

* דיבור: שימוש בקולות המובְנים של מנועי הדיבור של מערכת ההפעלה "חלונות" או של תוכנות קוראי מסך כגון NVDA או JAWS.
* צלילים: שימוש בצליל מרחבי המשקף את ערכי הנתונים המספריים 
* מגע: שימוש בצג ברייל.

כמו-כן, המשתמש יכול לבחור לשמוע את הגרף כולו על-ידי לחיצה על כפתור "קרא את כל הגרף".

## תמיכה בדפדפנים ובקוראי מסך

כעת, המערכת עובדת בצורה הטובה ביותר במערכת ההפעלה "חלונות" בשילובי הדפדפנים וקוראי המסך הבאים:

* NVDA 2019.1 ומעלה עם  Mozilla Firefox.
* NVDA 2019.1 ומעלה עם  Google Chrome  או  Microsoft Chromium Edge.
* JAWS 2019 ומעלה עם  Google Chrome  או  Microsoft Chromium Edge.

## כיצד עובדת המערכת?

משתמש קצה עם לקות ראייה או עיוורון יכול לקבל גישה לגרף נתון בעזרת   Accessible Graphs  ולנווט בו באמצעות תוכנת קורא מסך או צג ברייל או שניהם יחד. בכל רגע נתון יכול המשתמש לקבל מידע נוסף אודות הגרף, כגון מינימום, מקסימום, ערכי ממוצעים ועוד. יתרה מזאת, בעת הניווט בגרף מפיקה המערכת צליל מרחבי המסייע למשתמש בהבנת מגמות השינוי בגרף – דהיינו, עלייה או ירידה בערך המספרי.

לדוגמה, משתמש עם עיוורון יכול לקבל גישה לאוסף של 14,000 מניות שונות מכל רחבי העולם, כמו גם לשינויי מטבע, מדדים ומחירים בביטקוין, ולסקור את מגמות השינוי ואת התנודות בגרף. כל אדם יכול לחוות את הגרפים של מניות נגישות [בדף האינטרנט של מניה נגישה](https://accessiblegraphs.org/stockMarket.html). רק תבחרו באחת מחברות הטכנולוגיה ותעיינו בעמוד הגרפים של מניה נגישה.

## ניווט בגרף באמצעות המקלדת

* ניווט בגרף באמצעות מקשי ניווט מדומים – זמין בצגי ברייל בעת שימוש במקלדת סטנדרטית.
* כשהפוקוס נמצא על אזור התצוגה של הגרף, ניתן להשתמש במקשי המספרים (1 עד 0 הן בשורת המספרים העליונה והן בכרית המספרים) כדי לקפוץ למיקום המתאים על גבי הגרף.
* במידה שהגרף מכיל יותר מ-10 ערכים, ניתן להשתמש במקשי המינוס (-) והשווה (=) כדי לעבור אל עשרת הערכים הבאים או הקודמים.
* כמו-כן, ניתן להשתמש במקשי החיצים הרגילים כדי לנווט בגרף.

## ניווט בגרף באמצעות צג ברייל

* בחלקו השמאלי של צג הברייל (תאים 1-29) מוצגת סקירה כללית של הגרף. חלק זה הוא סטאטי. 
* התא ה-30 מהווה מפריד בין חלקו השמאלי של הצג לבין חלקו הימני.
* בחלק הימני (תאים 31-40) מוצג אלמנט הנתונים הממוקם תחת הסמן בצד השמאלי באופן מדויק יותר. ניתן לחשוב על החלק הימני כעל אזור שבו אלמנט הנתונים הנמצא תחת הסמן מוצג ברמה גבוהה יותר של הגדלה.

בעת השימוש בצג ברייל יכול המשתמש לנווט בגרף באמצעות מקשי הניווט בצג הברייל או קיצורי המקלדת הנהוגים בשימוש בתוכנות קוראי מסך. בכל פעם משתנה הערך המספרי תחת הסמן כתלות בערך המספרי, הפלט המישושי יתארך או יתקצר באופן הממחיש למשתמש את הגובה היחסי של המספר ביחס למספרים האחרים בטווח הערכים של הגרף. ניתן למצוא הסבר מפורט יותר באתר [Accessible Graphs בעמוד אודות ברייל](https://accessiblegraphs.org/hebrew_guides/tutorial_braille_he.html). אנו נשאיר אתכם רק עם טעימה קטנה של הדברים המעניינים שצג ברייל יכול לצייר:

⠊⠉⠑⢄⣀⡠⠊⠉⠑⢄⣀⡠⠊

## קווים מנחים לבניית גרף נגיש

כתבנו מדריך עם קווים מנחים לגרפים נגישים אשר מצאנו כי החשיבה עליהם סייעה לנו בבניית המוצר שלנו.
אנו מאמינים כי כל אחד מהם ממלא תפקיד מרכזי במתן אפשרות למשתמש לחוות חוויה נהדרת ולהצליח להבין את הגרף. אתם מוזמנים לקרוא עליהם [במדריך של הקווים המנחים ביצרת גרפים נגישים](guidelines-he.html).

## החזון שלנו

מערכת להנגשת גרפים יכולה לספק פתרון לחסמי נגישות רבים שבהם נתקלים אנשים עם לקויות ראייה ועיוורון כסטודנטים, כעובדים וכאנשים המחפשים להיחשף למידע המוצג בגרפים ברחבי האינטרנט. אחת מתועלותיה החשובות של מערכת להנגשת גרפים היא היכולת לתרום לשילוב מוצלח יותר של אנשים עם עיוורון במקומות עבודה שקיים בהם צורך באיסוף ובניתוח של מידע המוצג בגרפים, כגון תפקידים כלכליים, עסקיים, ניתוחיים, מדעיים וכאלה הנוגעים לאלגוריתמים ממוחשבים.


פרויקט זה ממומן על-ידי הרשות הישראלית לחדשנות ומנוהל על-ידי הסדנה לידע ציבורי (ארגון ללא מטרות רווח). המימון עבור הפרויקט יסתיים בסוף חודש ספטמבר 2020, ומשם אנו מקווים שכל מי שיחפוץ להמשיך להשתמש במערכת יוכל לעשות זאת באמצעות האתר שלנו או בעזרת שימוש בקוד הפתוח.

## שילוב גרפים נגישים באתר אינטרנט

* השילוב עם    Accessible Graphs    הוא פשוט וקל.
* אין צורך בספריות, אין צורך ב-NPM, ואין אפילו צורך ב-CDN!
* כל מה שנדרש לעשות הוא ליצור URL עם הנתונים כחלק מה-URL.
* ה-URL יפנה את המשתמשים ל-  [accessiblegraphs.org](https://sensory-interface-dev.firebaseapp.com/) ו יפתח גרף נגיש עם הנתונים שאתם מספקים.
להלן דוגמה ל-URL כזה:
[https://accessiblegraphs.org/view/index.html?data=Sunday%09Monday%09Tuesday%09Wednesday%09Thursday%09Friday%09Saturday%0A1500%091300%091700%092000%091000%091450%091900&description=Demo%20stock%20example&minValue=1000&maxValue=2000&instrumentType=synthesizer](https://accessiblegraphs.org/view/index.html?data=Sunday%09Monday%09Tuesday%09Wednesday%09Thursday%09Friday%09Saturday%0A1500%091300%091700%092000%091000%091450%091900&description=Demo%20stock%20example&minValue=1000&maxValue=2000&instrumentType=synthesizer)
* להלן קוד Javascript לדוגמה היוצר את ה-URL:
[https://github.com/hasadna/accessible-graphs/blob/master/public/demo.html](https://github.com/hasadna/accessible-graphs/blob/master/public/demo.html)
* להלן אותו הקוד כשהוא פרוש:
[https://accessiblegraphs.org/demo.html](https://accessiblegraphs.org/demo.html)
* שימו לב שכדי לראות זאת יש צורך לבצע "צפייה במקור".

## ראו גם

* בקרו אותנו בכתובת [https://accessiblegraphs.org](https://accessiblegraphs.org)
* צפו ביותר מ-14,000 גרפים נגישים של ערכי מניות, מטבעות, מדדים וביטקוין: [https://accessiblegraphs.org/stockMarket.html](https://accessiblegraphs.org/)
* ספריית הפייתון שלנו, המספקת גרפים נגישים של נתונים מספריים בפייתון (רשימות, DICTS וכו'): [https://pypi.org/project/accessible-graphs](https://pypi.org/project/accessible-graphs)
* יצירת הגרף הנגיש שלכם באמצעות גיליון אקסל: [https://accessiblegraphs.org/builder/index.html](https://accessiblegraphs.org/builder/index.html)
* הקוד הפתוח של הפרויקט שלנו: [https://github.com/hasadna/accessible-graphs](https://github.com/hasadna/accessible-graphs)
* אם האתר שלכם מכיל גרפים, ניתן להשתמש בקוד לדוגמה להחלת המערכת על האתר שלכם:
[https://github.com/hasadna/accessible-graphs/blob/master/public/demo.html](https://github.com/hasadna/accessible-graphs/blob/master/public/demo.html)
* להלן אותו הדף כשהוא פרוש: https://accessiblegraphs.org/demo.html
